З березня 2022 року в Кримінальному кодексі України з’явилась нова стаття – 111-1 КК, яка передбачає кримінальну відповідальність за колабораціонізм. Раніше цього поняття Кримінальний кодекс не містив. Стаття фактично перелічує види діяльності, які визнаються колабораціонізмом. Серед таких видів, зокрема:

публічне заперечення громадянином України здійснення збройної агресії проти України;
добровільне зайняття громадянином України посади у незаконних органах влади, створених на тимчасово окупованій території;
здійснення громадянином України пропаганди у закладах освіти;
дії громадян України, спрямовані на впровадження стандартів освіти держави-агресора у закладах освіти та інш.
На практиці виникають питання ідентифікації цього злочину та правильності його кваліфікації.
